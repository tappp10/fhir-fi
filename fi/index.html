<!DOCTYPE html>
<html lang="en">

<head>
  <meta charset="utf-8" />
  <link rel="apple-touch-icon" sizes="180x180" href="/apple-touch-icon.png">
  <link rel="icon" type="image/png" sizes="32x32" href="/favicon-32x32.png">
  <link rel="icon" type="image/png" sizes="16x16" href="/favicon-16x16.png">
  <link rel="manifest" href="/site.webmanifest">
  <link rel="mask-icon" href="/safari-pinned-tab.svg" color="#da532c">
  <link rel="stylesheet" href="../page.css" />
  <meta name="msapplication-TileColor" content="#da532c">
  <meta name="theme-color" content="#ffffff">
  <meta name="viewport" content="width=device-width, initial-scale=1" />
  <title>FHIR DEMO 2022</title>
</head>

<body>
  <article>
    <header>
      <h1>FHIR DEMO 2022 -loppuraportti</h1>
    </header>
    <main>
      <section id="tiivistelma">
        <h2>Tiivistelmä</h2>
        <p class="ingress">HL7 Finland järjesti keväällä 2022 projektin, jossa vapaaehtoisvoimin
          liitettiin useita sovelluksia eri asiakas- ja potilastietojärjestelmiin. Tulokset
          osoittavat, että sovellusten liittäminen onnistuu FHIR-standardia käyttämällä nopeasti ja
          vaivattomasti. Tällaisen sovellusten käyttöönoton osalta ei kuuluisikaan puhua
          integraatiosta, vaan pikemminkin vain asennuksesta.</p>
        <p class="ingress">Seuraava askel sovellusten laajamittaisen käyttöönoton 
          mahdollistamisessa olisi hankintamenettelyiden helpottaminen.</p>
      </section>
      <section id="lahtokohta">
        <h2>Lähtökohta</h2>
        <p>Sosiaali- ja terveydenhuollon toiminnan helpottamiseksi ja tehostamiseksi on saatavilla
          lukuisia sovelluksia. Niitä on kuitenkin otettu käyttöön varsin vähäisessä määrin.</p>
        <h3 id="tyonkulku">Sovellukset eivät ole osa työnkulkua</h3>
        <p>Yksi este palveluiden käyttöönotolle on se, että niitä ei ole integroitu kliiniseen
          työnkulkuun.</p>
        <p>SMART App Launch -määrittely mahdollistaa erillisten sovellusten liittämisen potilastietojärjestelmiin niin, että sovelluksen saa käyntiin yhdellä napinpainalluksella. Käynnistyksen mukana käynnistettävä sovellus saa tiedon sovelluksen käyttäjästä sekä potilaasta, jonka tietoja tahdotaan tarkastella. Täten mitään erillistä kirjautumista tai potilaan tietojen etsimistä ei tarvita. Tämä mahdollistaa palvelun sujuvan liittämisen kliinisen työnkulun osaksi.</p>
        <p>Käyttötapauksen osalta SMART App Launch on vastaava kuin vanhempi CCOW-määrittelystä profiloitu minimikontekstinhallinnan määrittely (tunnetaan myös nimellä työpöytäintegraatio). Erona on kuitenkin se, että SMART perustuu kokonaan yleisesti käytettyihin web-teknologioihin, joten sille on helpompi löytää toteuttaja. Toisin kuin CCOW, joka ei koskaan yleistynyt kunnolla kansainvälisesti, SMART on maailmalla hyvin yleisesti käytetty ja niin ohjelmistokirjastoja kuin esimerkkitoteutuksiakin on runsaasti saatavilla. Samoin on saatavilla valmiita sovelluksia potilastietojärjestelmään liitettäväksi.</p>
        <h3 id="integraatio">Integraatio on jo sanana pelottava</h3>
        <p>Toinen havaittu este on integraatioprojektien tyypillisesti aiheuttama epävarmuus. Jo sana integraatio tuo mieleen projektin, joka maksaa satoja tuhansia ellei miljoonia euroja, kestää kuukausi- tai vuositolkulla, eikä lopputuloksesta edes ole varmuutta.</p>
        <p>Yksi tämän hankkeen tavoitteista oli osoittaa, että sovellusten käynnistäminen potilastietojärjestelmästä on erilainen integraatio. Itse asiassa, ei pitäisi puhua lainkaan integraatiosta, vaan pikemminkin sovellusten asennuksesta, konfiguroinnista, tai vain käyttöönotosta.</p>
        <p>Terveydenhuollon palveluntuottajien tietohallinnoilla on ollut jopa käytäntöjä, joiden mukaan mitään integraatioita ei toteuteta, ennen kuin integroitavan palvelun kliininen käyttö ja sitä käyttävien ammattilaisten tyytyväisyys on validoitu (jopa vuoden mittaisen) koekäytön aikana. Toisaalta terveydenhuollon ammattilaiset tuovat jatkuvasti esiin haluttomuuttaan käyttää mitään palvelua, johon täytyy erikseen kirjautua. Tämä johtaa ikävään pattitilanteeseen, jossa palveluita ei saada käyttöön.. Olisikin varsin hyödyllistä suhtautua minimikontekstinhallinnan ja SMART App Launch -toiminnallisuuden kaltaisiin integraatioihin täysin eri tavalla. Ottaen huomioon, että niiden osalta myöskään määriteltävää tietoa ei juurikaan ole, tällaisille sovellusten käyttöönotoille olisi perusteltua muodostaa omat kevyemmät prosessinsa.</p>
        <h3 id="hankintamallit">Sovellusten hankkimisen mallit puuttuvat</h3>
        <p>Kolmas este perusjärjestelmien toimintoja laajentavien sovellusten käyttöönotolle liittyy hankintoihin ja rahoitukseen.</p>
        <p>Tässä projektissa liiketoimintamalleihin ja rahoitukseen liittyvät kysymykset oli tarkoituksella rajattu pois. Näitä asioita on tarkoitus edistää erikseen.</p>
        <p>Toiveena on, että projektin esiin nostamat viestit sovellusten saatavuudesta ja niiden käyttöönoton helppoudesta ainakin poistavat aiheeseen liittyviä epävarmuuksia ja näin ollen auttavat myös hankintoja.</p>
      </section>
      <section id="kulku">
        <h2>Hankkeen kulku</h2>
        <h3 id="tyotavat">Työtavat</h3>
        <p>Projektin kantavana periaatteena oli, että se toteutetaan toimijoiden vapaaehtoisvoimin. Integraatioiden toteutuksesta tai niiden toteuttamisessa vaadituista toimenpiteistä ei laskutettu eikä maksettu mitään. Myös sopimukset ylipäänsä pyrittiin pitämään minimissä. Joitakin sopimuksia kuitenkin tarvittiin, esimerkiksi kun sovelluskehittäjälle avattiin pääsy järjestelmätoimittajan kehitysympäristöön.</p>
        <p>Projektilla oli viikoittainen Teams-tilannekatsaus ja etenemisestä ylläpidettiin muistiota. Käytössä oli myös projektille omistettu Slack-työtila. Projektia koordinoi HL7 Finlandin toimeksiannosta Sensotrend Oy. Koordinaattorina toimi Sonja Punnala ja Mikael Rinnetmäki toimi tarvittaessa teknisenä tukena ja yhteyksien rakentajana.</p>
        <h3 id="osallistujat">Osallistujat</h3>
        <p>Kaiken kaikkiaan hankkeeseen osallistui jollakin panoksella nelisenkymmentä toimijaa:</p>
        <ul>
          <li>Apotti</li>
          <li>Axel Health</li>
          <li>BCB Medical</li>
          <li>Buddy Healthcare</li>
          <li>CGI</li>
          <li>Digifinland</li>
          <li>Duodecim</li>
          <li>Esko Systems</li>
          <li>Fujitsu</li>
          <li>HealthZilla</li>
          <li>HUS</li>
          <li>Innofactor</li>
          <li>Innokas Medical</li>
          <li>InterSystems</li>
          <li>Kamu Health</li>
          <li>Kela</li>
          <li>Keski-Suomen sairaanhoitopiiri</li>
          <li>LivingSkills</li>
          <li>MealLogger</li>
          <li>Mediconsult</li>
          <li>Nursie Health</li>
          <li>Orla DTX</li>
          <li>PatientSky</li>
          <li>PerkinElmer</li>
          <li>Physiotools</li>
          <li>Physitrack</li>
          <li>ProWellness</li>
          <li>QMS Nordic</li>
          <li>SeeHowYouEat</li>
          <li>Sensotrend</li>
          <li>Soenia</li>
          <li>Solita</li>
          <li>Spes</li>
          <li>Terveyskylä</li>
          <li>THL</li>
          <li>TietoEVRY</li>
          <li>Tietotarha</li>
          <li>Una</li>
          <li>Unitary Healthcare</li>
          <li>Wellness Warehouse Engine (W2E)</li>
        </ul>
        <p>Kaikki osallistujista eivät edes pyrkineet itse toteuttamaan esiteltäviä integraatioita,
          vaan olivat pikemminkin mukana oppimassa tai perehtymässä FHIR-teknologiaan ja sen
          mahdollisuuksiin.</p>
        <h3 id="toteutetut">Toteutetut integraatiot</h3>
        <p>Projektissa toteutettiin ja esiteltiin yhteensä 24 integraatiota. Lisäksi ainakin viittä
          integraatiota edistettiin, mutta toteutus ei valmistunut HIMSS Europe -tapahtumaan
          mennessä.</p>
        <p>Katso <a href="https://fhir.fi/fi/demo2022/index.html#who">lista toteutuneista
          integraatioista</a>.</p>
        <p>Alustoista suosituin oli Epic. Tähän vaikutti Epic-integraation tarjoamat mahdollisuudet
          niin kotimaassa Apotin kanssa kuin kansainvälisestikin, ja toisaalta avoin
          kehitysympäristö, jossa toteutusta pääsee helposti testaamaan.</p>
        <p>Huomattavina poimintoina mainittakoon:</p>
        <ul>
          <li>InterSystemsin toteuttama adapteri, jonka avulla vanhojen järjestelmien
            minimikontekstinhallinnan toteutus saadaan käynnistämään SMART-sovelluksia.</li>
          <li>CGI:n OMNI360, joka toteuttaa useita FHIR-rajapintoja natiivisti.</li>
          <li>Omaolo, jonka toteutus on täysin FHIR-pohjainen ja jonka rajapintatoteutuksista voisi
            olla suurta hyötyä sovelluskehittäjille. Omaoloa piti alunperin kehittää avoimena
            lähdekoodina, mutta ODA-hankkeen siirtyessä SoteDigi Oy:n haltuun (nykyinen
            DigiFinland) suurin osa toteutuksesta siirrettiin suljetuksi.</li>
          <li>BCB Medicalin toteutus, joka sovelluksen käynnistyksen lisäksi myös siirtää
            monipuolisesti dataa FHIR-rajapintojen kautta.</li>
        </ul>
        <p>Lisäksi merkittävä on HUS:n “FHIR FIRST” -linjaus, jonka pohjalta HUS käyttää ja
          edellyttää myös yhteistyökumppaneiltaan ensisijaisesti FHIR-standardin mukaisia
          standardirajapintoja tietojärjestelmien yhteentoimivuuden (integraatioiden)
          toteuttamisessa.</p>
      </section>
      <section id="demot">
        <h2>Demot</h2>
        <h3 id="atkpaivat">ATK-päivät</h3>
        <p>Projektin tuotoksia esiteltiin Jyväskylässä 9.-11.5.2022 järjestetyillä Sosiaali- ja
          terveydenhuollon ATK-päivillä.</p>
        <p>Pääviestinä tapahtumassa oli se, että FHIR-standardi on kypsä käyttöönotettavaksi
          useampaankin käyttötarkoitukseen. Etenkin sovellusten käynnisty
          potilastietojärjestelmästä SMART App Launch -määrittelyn avulla on nopea ja vaivaton
          toteuttaa. SMART-määrittelyn mukaista sovelluksen liittämistä potilastietojärjestelmää
          ei pitäisikään ajatella integraatioprojektina vaan pikemminkin sovelluksen
          konfigurointina.</p>
        <p>Usealla projektiin osallistuneella taholla oli oma ständinsä tapahtumassa, joillakin
          jopa aiheeseen liittyvä puheenvuoro.</p>
        <p>Tapahtumaa varten oli toteutettu erikseen esite, jota jaeltiin tapahtuman
          sisääntuloaulassa ja osallistujien ständeillä. Lisäksi jaossa oli FHIR-aiheisia
          pinssejä ja tarroja.</p>
        <p>Maanantaina ennen tapahtuman Get Together -tilaisuutta järjestettiin projektin
          esittelytilaisuus. Tilaisuuteen osallistui nelisenkymmentä henkilöä.</p>
        <figure>
          <img src="" />
          <figcaption></figcaption>
        </figure>
        <p>Tiistaina ja keskiviikkona järjestettiin ohjatut FHIR Walk With Me -kiertokävelyt, jotka
          johdattivat projektiin osallistuneiden tahojen ständeille. Tarkoituksena oli antaa
          yleiskuva kaikista eri toteutuksista. Tiistain kävelylle osallistui toistakymmentä,
          keskiviikon kävelylle noin kaksikymmentä vierasta</p>
        <p>Projektia esiteltiin fhir-fi-sivuston avulla, jossa oli yleiskuva kaikista
          toteutetuista integraatioista, suurimmasta osasta myös tarkempi selonteko.</p>
        <h3 id="himss">HIMSS Europe</h3>
        <p>HIMSS Europe -tapahtumaan Helsingin Messukeskuksessa 14.-16.6.2022 osallistu
          huomattavasti vähemmän hankkeessa mukana olleita toimijoita.</p>
        <p>Projektista kerrottiin useammassa esityksessä niin Suomi-paviljongin lavalla kuin osana
          virallista HIMSS-ohjelmaakin.</p>
        <p>Tapahtuman yleisölle ei niinkään tarvinnut kertoa mitä FHIR- tai SMART-määrittelyt ovat.
          Pääviestinä olikin kertoa FHIR-määrittelyiden käyttöönoton tilanteesta Suomessa ja myös
          aktiivisesta paikallisesta yhteisöstä.</p>
        <p>Ennen HIMSS Europen alkua projektia esittelevä fhir.fi-sivusto päivitettiin
          englanninkieliseksi ja englanti asetettiin sivuston oletuskieleksi.</p>
        <p>Tapahtumaan ei tehty erillistä esitettä eikä tapahtuman aikana järjestetty opastettuja
          kiertokävelyitä. Tapahtumaan osallistuneet näytteilleasettajat jakoivat pinssejä ja
          tarroja ständeillään.</p>
      </section>
      <section id="tulevaisuus">
        <h2>Tästä eteenpäin</h2>
        <p>Vuoden 2022 FHIR Demo voidaan nähdä jatkumona vuoden 2010 ATK-päivien IHE-demolle ja
          vuoden 2016 ensimmäiselle FHIR-demolle. Kyseessä olisi näin ollen kuuden vuoden välein
          järjestettävä tapahtuma, sessennaali. Vuoden 2028 ATK-päiviä odotellessa voidaan toki
          tehdä jotain muutakin.</p>
        <h3 id="ohituskaista">Ohituskaista sovellusten käyttöönotolle</h3>
        <p>Hankkeen aikana ja sen kautta saatiin hyvää näyttöä siitä, että FHIR-sovelluste
          toteuttaminen ja liittäminen perusjärjestelmiin sujuu standardin ansiosta vaivattomasti
          ja ilman varsinaisia integraatioponnistuksia.</p>
        <p>Tätä viestiä olisi hyvä levittää laajemminkin esimerkiksi hyvinvointialueiden
          tietohallinnoille ja inhouse-yhtiöille.</p>
        <p>HL7 Finlandin sisällä ainakin Personal Health SIG voisi edistää keskustelua
          sovellustoimittajien kanssa.</p>
        <h3 id="hankintakaytannot">Sovellusten hankintakäytännöt</h3>
        <p>Jo hankkeen aikana on sen rinnalle käynnistetty toista aktiviteettia, joka tähtää
          sovellusten hankkimisen selkeyttämiseen.</p>
        <p>Koronapandemian aikana sosiaali- ja terveydenhuollossa otettiin jo merkittävä digiloikka
          ja videovastaanotot, chatbotit ja sähköiset oirearviot yleistyivät vauhdilla. Tällaiset
          palvelut ovat osa perusinfrastruktuuria ja niitä voidaan hankkia pitkälti samoin kuin
          muitakin perusvälineitä, kuten puhelimet ja puhelinliittymät, tietokoneet ja niiden tuki
          ja ylläpito, tai vaikkapa sähköposti.</p>
        <p>Toinen sovellusten luokka ovat etäseurantapalvelut ja tuetun omahoidon ratkaisut. Nämä
          sovellukset rinnastuvat hoitotarvikkeiden hankintaan. Ne on tyypillisesti hankittu
          kuntien, kuntayhtymien tai sairaanhoitopiirien kilpailuttamina ja jaeltu esimerkiksi
          kunnallisen tarvikejakelun kautta. Tuo malli sopii osin myös sovelluksille. Haasteena on,
          että rajatumman käyttäjäkunnan sovellusten osalta kilpailutusprosessista aiheutuva vaiva
          on yleiskäyttöisiä palveluita suurempi suhteessa sekä käyttäjäjoukkoon että kustannuksiin.
          Sovellusten jakelulle (kenellä on oikeus käyttää sovellusta ja kuinka tämä käyttöoikeus
          myönnetään) ei ole yleisiä käytäntöjä.</p>
        <p>Kolmas ja haastavin luokka ovat todelliset digitaaliset terapiat. Esimerkiksi
          mielenterveyden sovellus, joka opettaa ihmisen ajattelemaan uudella tavalla muutaman
          kuukauden käyttöjakson aikana. Tällaiset sovellukset rinnastuvat lääkkeisiin, mutt
          niille ei ole olemassa esimerkiksi Kela-korvattavuutta eikä hintalautakuntaa.</p>
        <p>Euroopassa otetaan nyt käyttöön Saksan DiGA-malliin pohjautuvia käytäntöjä, joissa
          lääkäri voi määrätä sovelluksen reseptillä ja vakuutusyhtiöt maksavat sovellusten 
          kustannukset. Merkittävää mallissa on myös ensimmäisen vuoden jakso, jonka aikana voi
          tuetusti hankkia tarvittavan tutkimusnäytön sovelluksen tuottamista hyödyistä.</p>
        <p>Suuri osa viime aikoina esitellyistä malleista perustuu vakuutusyhtiöiden merkittävään
          rooliin. Olisi äärimmäisen tärkeää saada vastaava malli sovitettua pohjoismaiseen,
          verovaroin kustannettuun vahvaan julkiseen terveydenhuoltoon nojaavaan malliin.</p>
        <p>Näistä aiheista on jo keskusteltu HL7 Finlandin aktiivien keskuudessa. Ajatukset eivät
          vielä ole konkretisoituneet organisoiduksi tekemiseksi.</p>
        <h3 id="sivusto">FHIR.fi-sivusto</h3>
        <p>Sivusto rakennettiin GitHub-alustalle, ja sivusto tarjoillaan GitHub Pages 
          -toiminnallisuuden avulla. Projektia varten rekisteröitiin domain fhir.fi, Clouden Oy:n
          WebCat-palvelun kautta. Lisäksi projektille luotiin Slack-työtila. Kaikki rekisteröinnit
          on hoidettu GMail-osoitteen fhir.finland@gmail.com kautta. Tällä hetkellä
          sähköpostitunnuksen käyttöoikeudet ovat FHIR-lähettiläällä. Sivuston ylläpito voidaa
          helposti ja siististi siirtää toiselle taholle.</p>
        <p>Sivustoa voidaan hyvin käyttää jatkossa myös muusta kansallisesta FHIR-tekemisestä
          tiedottamiseen ja työn koordinointiin.</p>
      </section>
      <section id="linkit">
        <h2>Linkit ja lisämateriaalit</h2>
        <ul>
          <li><a href="demo2022/index.html">Projektin aikainen FHIR.fi-sivusto</a></li>
          <li><a
            href="https://docs.google.com/document/d/1jER6QeXjLlH802_NklMl9VxPqd8a2aNVXatkzLcERD4/edit?usp=sharing">Projektin
            muistio</a></li>
          <li>Tarrat, pinssit ja esitteet löytyvät <a
            href="https://drive.google.com/file/d/1JZhB-6UHCvTQw-MRNNRdzZTNEi2-X5ij/view?usp=sharing">Google
            Drivesta</a>.</li>
        </ul>
      </section>
    </main>
    <footer>
      <p>Raportin työstivät:</p>
      <ul>
        <li><address>Mikael Rinnetmäki, <a href="mailto:mikael@sensotrend.com">mikael@sensotrend.com</a></address></li>
        <li><address>Sonja Punnala, <a href="mailto:sonja@sensotrend.com">sonja@sensotrend.com</a></address></li>
      </ul>
    </footer>
  </article>
</body>

</html>